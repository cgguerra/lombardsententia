<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber 2, Distinctio 41, C. 3</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber 2, Distinctio 41, C. 3</title>
          <date when="2017-07-04">July 4, 2017</date>
        </edition>
      </editionStmt>
      <publicationStmt>
        <authority>
          <ref>SCTA</ref>
        </authority>
        <availability status="free">
          <p>Published under a <ref target="https://creativecommons.org/licenses/by/4.0">Creative
              Commons Attribution 4.0 International</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Q" n="Quaracchi1916">Quaracchi 1916 Volume 1</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-07-24" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l2d41c3">
        <head xml:id="pl-l2d41c3-Hd1e102">Capitulum 3</head>
        <head xml:id="pl-l2d41c3-Hd1e105" type="question-title">Quomodo intelligendum sit illud: Peccatum adeo est voluntarium;
          et illud: Nusquam nisi in voluntate peccatum est; et item: Non nisi voluntate peccatur. </head>
        <p xml:id="pl-l2d41c3-d1e108">
          Post haec investigari oportet, qualiter intelligendum sit quod ait Augustinus in libro
          De vera Religione: 
          <cit>
            <quote>
              Usque adeo, inquit, peccatum voluntarium malum est, ut nullo modo
              sit peccatum, si non sit voluntarium
            </quote>
          </cit>.
        </p>
        <p xml:id="pl-l2d41c3-d1e111">
          Huius dicti rationem Augustinus aperiens, in libro Retractationum dicit: 
          <cit>
            <quote>
              Potest videri falsa haec definitio; sed si diligenter discutiatur, invenitur esse verissima.
              Peccatum quippe illud cogitandum est, quod tantummodo peccatum est, non quod est etiam
              poena peccati
            </quote>
          </cit>, 
          scilicet peccatum primum hominis, quod fuit peccatum et causa peccati,
          sed non poena; 
          <cit>
            <quote>
              quamvis et illa, quae non-voluntaria peccata non immerito dicuntur,
              quia vel a nescientibus, vel a coactis perpetrantur, non omni modo possunt sine
              voluntate committi; quoniam et ille qui peccat ignorans, voluntate utique facit quod,
              cum faciendum non sit, putat esse faciendum; et ille qui concupiscente adversus spiritum
              carne, non ea quae vult facit, concupiscit quidem nolens, et in eo non facit quod vult;
              sed si vincitur, concupiscentiae consentit volens, et in eo non facit nisi quod vult;
              et illud quod in parvulis est originale peccatum, ex prima hominis mala voluntate
              tractum est. Non itaque falsum est quod dixi: Usque adeo peccatum voluntarium est
            </quote>
          </cit>,
          etc.
        </p>
        <p xml:id="pl-l2d41c3-d1e114">
          <pb ed="#Q" n="526"/> Ecce qualiter accipiendum sit illud, scilicet vel de primo peccato
          hominis, vel de omnibus generaliter peccatis mortiferis, quorum licet quaedam dicantur
          non-voluntaria, quae scilicet per ignorantiam, vel per infirmitatem fiunt, eadem tamen ea
          ratione possunt dici voluntaria, quia sine voluntate non committuntur.
        </p>
        <p xml:id="pl-l2d41c3-d1e120">
          Illius etiam intelligentia perquirenda est, quod in libro De duabus animabus edidit
          inquiens. 
          <cit>
            <quote>
              Nusquam nisi in voluntate peccatum est
            </quote>
          </cit>. 
          Quod etiam in libro
          Retractionum plane determinat dicens: 
          <cit>
            <quote>
            Potest putari falsa esse ista sententia,
            qua diximus, nusquam nisi in voluntate peccatum esse, cum Apostolus dicat: 
            <cit>
              <quote>
                Quod nolo, hoc facio
              </quote>
            </cit>
            </quote>
          </cit> 
          etc. 
          <cit>
            <quote source="http://scta.info/resource/rom3_8@1-19">
              Sed peccatum, quod nusquam est nisi in voluntate, illud praecipue
              intelligendum est, quod iusta damnatio consecuta est
            </quote>
          </cit>, 
          id est primum hominis peccatum.
        </p>
        <p xml:id="pl-l2d41c3-d1e123">
          In eodem quoque libro De duabus animabus aliud tradit consideratione dignum; ait
          enim: 
          <cit>
            <quote>
              Non nisi voluntate peccatur
            </quote>
          </cit> 
          ipsamque voluntatem definivit dicens: 
          <cit>
            <quote>
              Voluntas est animi motus, cogente nullo, ad aliquid vel non admittendum, vel adipiscendum
            </quote>
          </cit>. 
        </p>
        <p xml:id="pl-l2d41c3-d1e126">
          Huius dicti causam aperiens et intelligentiam pandens, in libro Retractationum ait:
          <cit>
            <quote>
              Hoc propterea dictum est, ut hac definitione volens a nolente discerneretur, et sic ad
              illos referretur intentio, qui in paradiso fecerunt originem mali, nullo cogente,
              peccando, id est libera voluntate, quia et scientes contra praeceptum fecerunt; et ille
              tentator suasit, ut hoc fieret, non coegit. Nam qui nesciens peccavit, non
              incongruenter nolens peccasse dici potest; quamvis et ipse quod nesciens fecit, volens
              tamen fecit. Ita nec tale peccatum sine voluntate esse potuit, sed voluntas facti ibi
              fuit, non voluntas peccati; quod tamen factum fuit peccatum: hoc enim factum est quod
              fieri non debuit. Quisquis autem sciens peccat, si potest cogenti ad peccatum sine peccato
              resistere, nec tamen facit, utique volens peccat; quia qui potest resistere, non cogitur
              cedere. Quapropter peccatum sine voluntate esse non posse, verissimum est
            </quote>
          </cit>.
        </p>
        <p xml:id="pl-l2d41c3-d1e129">
          Ex his liquet, qualiter superiora accipienda sint.
        </p>
      </div>
    </body>
  </text>
</TEI>